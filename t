ఒడిశా: ఒడిశాకు చెందిన ఆర్పీఎఫ్‌ అసిస్టెంట్‌ సబ్‌ఇన్‌స్పెక్టర్‌ ఒకరు దొంగను పట్టుకోవడానికి ప్రయత్నించి తన రెండు కాళ్లను పోగొట్టుకున్నారు. ఒడిశా ఖుంద్రా రైల్వే స్టేషన్‌లో బ్యాగ్‌ దొంగతనం చేసి పారిపోతున్న దొంగను పట్టుకోవాలని కదులుతున్న రైలు నుంచి అధికారి కిందకి దూకడంతో ఈ ప్రమాదం జరిగింది. జనవరి 31 రాత్రి 8.30 గంటల ప్రాంతంలో ఈ ఘటన చోటుచేసుకుంది. సబ్‌ఇన్‌స్పెక్టర్‌ కిశోర్‌ కుమార్‌ బెహెర పని పూర్తి చేసుకుని సాయంత్రం ప్రశాంతి ఎక్స్‌ప్రెస్‌లో తన తోటి సిబ్బందితో కలిసి బయలుదేరారు.
